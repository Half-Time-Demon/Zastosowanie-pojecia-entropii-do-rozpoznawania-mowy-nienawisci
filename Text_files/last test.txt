30-kilogramowy pocisk przez ponad 100 lat ozdabiał ogródek. Ta informacja zszokowała właścicieli
Małżeństwo z Pembrokshire w Wielkiej Brytanii latami trzymało XIX-wieczny trzydziestokilogramowy pocisk z działa okrętowego jako ogrodową ozdobę. Kolejni właściciele byli zaszokowani, kiedy okazało się, że trzeba ewakuować ulicę, bo saperzy muszą zdetonować tę "dekoracje".
Pocisk upiększał ogródek od ponad stu lat. Dawny właściciel domu znalazł go w pobliżu plaży, której brytyjska marynarka używała do ćwiczeń. Zabrał pocisk na wóz i długą, wyboistą drogą przewiózł do domu. Uważał, że to pusta łuska, napisała redakcja portalu BBC.
Pocisk artyleryjski przetrwał w ogródku przez dwie wojny światowe. Ktoś ozdobił go czerwoną farbą, ktoś użył betonu, żeby trwale przytwierdzić go do podłoża.
Pocisk przypadkowo zauważony przez policjanta
Kiedy przed 40 laty obecni właściciele kupili dom wraz z zadomowionym sędziwym niewybuchem, pocisk okazał się również bardzo poręczny: pani Edwards kończąc pracę w ogródku, oczyszczała z ziemi narzędzia, stukając nimi o niewybuch.
ednak sielanka zakończyła się w ubiegłym tygodniu. Przypadkowo przechodzący ulicą policjant dostrzegł pocisk i uznał, że trzeba go sprawdzić, a kiedy obejrzeli go saperzy, okazało się również, że trzeba go zdetonować.
Państwo Edwards stwierdzili ze smutkiem: „było to jak śmierć starego przyjaciela”.

Gwarek w dybach i poucinane bindry. SITG byłej KWK 1 Maja zorganizowało jubileuszową biesiadę piwną
Co roku w okolicach Barbórki, największego górniczego święta, odbywają się gwarki, na których górnicy, w swoich odświętnych mundurach spotykają się, aby pośpiewać, pożartować i wypić złocisty trunek. Tym co odróżnia karczmę piwną od innych imprez, to przede wszystkim regulamin, dyscyplina i brak pań. Te zwyczaje z powodzeniem kultywuje Koło Terenowe Stowarzyszenia Inżynierów i Techników Górnictwa byłej KWK 1 Maja, które w piątek 1 grudnia zorganizowało w Skrzyszowie jubileuszową, bo XX już biesiadę piwną dla swoich członków i zaproszonych gości.
Była więc stara strzecha, w której zasiedli byli dyrektorzy i inżynierowie nieboszczki KWK 1 Maja: Jan Bednorz (dyrektor w latach 1980-1983), Stanisław Kowalski (dyrektor w latach 1993-1995), Józef Satława (naczelny inżynier), Franciszek Krzempek (główny inżynier) oraz Marian Plewnia, który został prezesem Karczmy Piwnej i wysokiego, a w sprawach piwnych nigdy nieomylnego prezydium. Insygnia władzy przekazał mu Antoni Tomas, wiceprezes koła terenowego SITG KWK 1 Maja. Nim do tego doszło Antoni Tomas powitał zebranych gwarków i zaprosił do odśpiewania górniczego hymnu „Górniczy stan, hej niech nam żyje”, a następnie pieśni "Wstępuj, wstępuj, prezesie mój".
O to by gwarkowie raźno operowali głosem zadbał Bogdan Kłosek, któremu akompaniowała Górnicza Orkiestra Dęta pod batutą Ryszarda Wachtarczyka. Prezes prezydium powołał zaś dodatkowego gwarka - w tej roli świetny Tomasz Ciba - który rychło z pomocą kontrapunktów rozruszał górnicze ławy oraz pilnował dyscypliny, tak ważnej na biesiadzie piwnej górników. Gwarek Tomasz od razu przystąpił też do zaprowadzania porządku, w czym pomocne były dyby i cep. O bezwzględności służby porządkowej rychło przekonał się jeden z gwarków, który spóźnił się na odśpiewanie pieśni i za karę wylądował w dybach. W tym przypadku odbyło się bez stosowania cepa.
Mniej szczęścia miało dwóch młodych gości, którzy na biesiadę poważyli się przyjść w bindrach, czyli zakazanych na biesiadzie krawatach. Ten spory nietakt niezawodnie zauważył porządkowy. W ruch poszły więc nożyce. Zabawa trwała długo, ale nie o wszystkich jej aspektach trzeba tu pisać. Była jednak niewątpliwie okazję do powspominania dawnych czasów, kiedy to KWK 1 Maja była żywicielką dla wielu rodzin z naszego regionu.

W Grzegorzówce upamiętniono braci Deców zamordowanych za pomoc Żydom [ZDJĘCIA, WIDEO]
W lesie w Grzegorzówce odsłonięto obelisk wraz z tablicą upamiętniającą braci Deców, którzy w czasie wojny pomagali żydom. Za tę pomoc zapłacili najwyższą cenę. Zostali, zamordowali, przez okupantów niemieckich.
Bronisław, Stanisław, Tadeusz i Władysław Decowie zostali zamordowani 4 grudnia 1942 r. Tego dnia do Pantalowic przyjechało sześciu Niemców oraz Anton Hachmann, komendant żandarmerii w Łańcucie. Przywieźli schwytaną 18-letnią Malkę Schönfeld, która ukrywała się wśród grupy Żydów, której pomagali Decowie. To ona - wg relacji świadków - miała wskazać Władysława, jako tego, który pomagał Żydom. Mężczyzna został aresztowany, skatowany i zabity strzałem w tył głowy. Następnie - na podstawie rodzinnego zdjęcia wiszącego w domu Władysława - kobieta zidentyfikowała pozostałych braci, którzy pomagali ukrywającym się Żydom. Po egzekucji Władysława Niemcy udali się do leśniczówki, w której mieszkali bracia. Zostali rozstrzelani na progu swojego domu.
- Byłam wówczas niespełna pięcioletnim dzieckiem, ale dramatyczne wspomnienia z tego dnia towarzyszą mi całe życie. Obraz ojca wyprowadzonego z domu przez hitlerowców, ostatnie słowa, które skierował do mnie i rodzeństwa, aż wreszcie widok jego zakrwawionych zwłok wryły się na zawsze w moją pamięć. Wiele lat zabiegałam o powstanie miejsca upamiętniającego tę okrutną zbrodnię. Jestem bardzo wdzięczna i szczęśliwa, ze doczekałam dnia, w którym się to udało. Niech ten obelisk przypomina nam o ludziach, którzy mimo zagrożenia życia nie wahali się nieść pomocy innym - mówiła pani Irena.

Śnieg i minusowa temperatura to wymarzona aura dla morsów z rzeszowskiego Sopelka [ZDJĘCIA]
Prawdziwa zima to idealna pogoda dla morsów z rzeszowskiego Sopelka. Zobaczcie zdjęcia z niedzielnej kąpieli!
Zalety morsowania
Zwiększenie odporności organizmu. Morsowanie stymuluje układ odpornościowy do produkcji leukocytów, czyli białych krwinek, które odpowiadają za zwalczanie infekcji. Regularne morsowanie może pomóc zmniejszyć ryzyko zachorowania na przeziębienie, grypę i inne choroby.
Poprawa krążenia. Zimna woda powoduje skurcz naczyń krwionośnych, a następnie ich rozkurcz. To powoduje poprawę krążenia krwi i limfy, co może prowadzić do zmniejszenia ryzyka chorób serca i udaru mózgu.
Poprawa krążenia. Zimna woda powoduje skurcz naczyń krwionośnych, a następnie ich rozkurcz. To powoduje poprawę krążenia krwi i limfy, co może prowadzić do zmniejszenia ryzyka chorób serca i udaru mózgu.
Oczywiście, aby cieszyć się wszystkimi zaletami morsowania, należy przestrzegać zasad bezpieczeństwa. Przed rozpoczęciem morsowania należy skonsultować się z lekarzem, zwłaszcza jeśli masz jakiekolwiek problemy zdrowotne. Należy również zacząć od krótkich kąpieli i stopniowo zwiększać czas przebywania w zimnej wodzie.

Protest przewoźników przed granicami. Ukraińscy kierowcy otrzymują ciepłe posiłki i inne wsparcie [ZDJĘCIA]
Już prawie miesiąc trwa protest przewoźników przed polsko-ukraińskim przejściami granicznymi z Ukrainą. Blokują ciężarówkom wyjazd na Ukrainę. Jednak kierowcy czekający w kolejce nie są pozostawieni sami sobie. Otrzymują gorące posiłki i inną pomoc od władz państwowych, samorządowych oraz różnych organizacji.
- My nie protestujemy przeciwko kierowcom z Ukrainy. Czekający w kolejce mają zapewniona żywność, odpowiednie warunki sanitarne. Porównując ich sytuację tutaj w Polsce z tą, którą nasi kierowcy ciężarówek (czekający na wjazd do Polski - przyp. red) mają na Ukrainie, to tam są wręcz ekstremalne warunki. Niektórzy nie są dopuszczani do kolejek. Posłom, którzy opowiadają różne nieprawdziwe rzeczy proponuję, aby pojechali na Ukrainę zobaczyć, jak nasi kierowcy są tam traktowani, a jak ukraińscy w Polsce - mówi Ryszard Kondrów, rolnik ze Stubna w powiecie przemyskim, przedstawiciel inicjatywa Podkarpacka Oszukana Wieś.
- Chcielibyśmy się odnieść do wypowiedzi pani Alicji Chybickiej (posłanka Koalicji Obwyatelskiej - przp. red), żeby przestała manipulować faktami o śmierci ukraińskich kierowców, którzy rzekomo umierają na protestach rolników i transportowców i może zainteresowałaby się losem kierowców polskich po stronie Ukrainy, w jakich warunkach przebywają - mówi inny przedstawiciel Oszukanej Wsi.
Protestujący komentowali niektóre wypowiedzi parlamentarzystów, które padały podczas debaty w Sejmie. Ukraiński kierowca tira faktycznie zmarł kilkanaście dni temu. Jednak do tragedii doszło w Kosinie koło Łańcuta, 70 km od granicy. Kierowca nie czekał w kolejce, a jego śmierć nie miała żadnego związku z protestem przewoźników, co oficjalnie potwierdziła policja.
Protestujący przewoźnicy od 6 listopada blokują dla ciężarówek dojazd do kilku przejść granicznych na Podkarpaciu i Lubelszczyźnie. Przepuszczają tylko pojazdy z pomocą humanitarną i wojskową oraz żywnością z kończącym się terminem przydatności i żywymi zwierzętami. Jednak ukraińscy kierowcy nie są pozostawieni sami sobie. Gorące napoje i posiłki dostarczają strażacy, samorządowcy oraz różne organizacje społeczne.
Ciepłe posiłki rozdają wolontariusze skupieni w globalnej organizacji World Central Kitchen (Światowa Organizacja Kucharzy), która działa w miejscach różnych kryzysów humanitarnych. W ramach WCK pomagają m.in. restauratorzy z Przemyśla.
Prężnie działa również Fundacja Humanitarna Folkowisko z Gorajca w powiecie lubaczowskim, organizacja non-profit znana ze swojego zaangażowania w pomoc społeczności ukraińskiej.
- W obliczu trwającego protestu, nasza fundacja czuje moralny obowiązek do pomocy tym, którzy znaleźli się w trudnej sytuacji z powodu okoliczności, na które nie mieli wpływu. Wspieramy wszystkich przebywających obecnie na granicy polsko -ukraińskiej dostarczając im niezbędne środki pierwszej potrzeby takie jak woda, czy ciepły posiłek, aby mogli przetrwać ten trudny okres i wrócić bezpiecznie do swoich rodzin - mówi Aleksander Sola prezes Fundacji Humanitarnej Folkowisko.
Rolnicy, którzy protestują przed granicą w Medyce, również służą pomocą ukraińskim kierowcom. Każdy może do nich przyjść, aby choćby ogrzać się przy ognisku-koksowniku, czy napić gorącej herbaty. w miejscu blokady stanęła świąteczna choinka.
W poniedziałek ma się odbyć spotkanie ministrów transportu państw Unii Europejskiej. Mają być na nich dyskutowane postulaty przewoźników z Polski i innych krajów.
Przewoźnicy domagają się m.in. wprowadzenia zezwoleń komercyjnych dla firm ukraińskich na przewóz rzeczy, z wyłączeniem pomocy humanitarnej i zaopatrzenia dla wojska ukraińskiego; zawieszenia licencji dla firm, które powstały po wybuchu wojny na Ukrainie i przeprowadzenia ich kontroli. Jest też postulat dotyczący likwidacji tzw. elektronicznej kolejki po stronie ukraińskiej. Rolnicy popierają przewoźników, ale wysuwają również własne postulaty. Domagają się dopłat do upraw kukurydzy (jej cena drastycznie zmalała z powodu przywozu ziarna z Ukrainy), przywrócenia kredytów płynnościowych oraz utrzymania podatków rolnych na dotychczasowym poziomie.

Szopka z Markowej zostanie wystawiona w Rzymie i Watykanie [ZDJĘCIA]
W polskim kościele świętego Stanisława Biskupa i Męczennika w Rzymie można w niedzielę oglądać szopkę z miejscowości błogosławionej rodziny Ulmów - Markowej. Od 8 grudnia żłóbek z figurkami Wiktorii i Józefa Ulmów oraz ich dzieci i Świętej Rodziny będzie wystawiony na ekspozycji „Sto szopek w Watykanie”. Prace nad szopką trwały półtora miesiąca, odczuwamy wielką satysfakcję - powiedziała PAP jej współtwórczyni Bożena Szajer.
Maryja, święty Józef i Dzieciątko Jezus są gośćmi, którzy zawitali do domu rodziny Ulmów w Markowej - takie jest przesłanie szopki. Można ją zobaczyć najpierw w polskim kościele, a pięć dni później w skrzydle kolumnady Berniniego przy placu Świętego Piotra. Szopka z Markowej, stworzona przez lokalnego artystę rzeźbiarza Jana Szajera, będzie prezentowana na wystawie „Sto szopek w Watykanie”, otwartej do 7 stycznia.
Żłóbek został zgłoszony na tę ekspozycję przez Muzeum Polaków Ratujących Żydów podczas II wojny światowej w Markowej, które przy jego realizacji współpracowało z Towarzystwem Przyjaciół Markowej oraz Urzędem Marszałkowskim Województwa Podkarpackiego. Wystawę w Watykanie organizuje tamtejsza Dykasteria do spraw Ewangelizacji.
Jak wyjaśnili twórcy i pomysłodawcy szopki, tak jak w czasie wojny Ulmowie podzielili się swoim małym drewnianym domem z ośmioosobową żydowską rodziną, tak w symbolicznej szopce dzielą się nią ze Świętą Rodziną.
Na środku znajduje się Święta Rodzina, a z boku figurki ciężarnej Wiktorii i Józefa Ulmów oraz ich dzieci. Wejścia do domu strzegą anioły. Na ścianie domu upamiętnieni zostali ukrywani Żydzi, którzy zginęli razem z Ulmami. Widnieje tam tabliczka z napisem „Rodzina Goldmanów”.
Współtwórczyni szopki Bożena Szajer powiedziała PAP w Rzymie: - Pracowaliśmy 5-6 tygodni. Najtrudniejsze i najbardziej żmudne było dla mnie wykonanie dachu ze słomy. Musiałam uciąć z niej słomki długości 10 centymetrów; przykleiłam ich 30 tysięcy. Cały dach składa się z trzech warstw takich słomek.
- Cała szopka jest zbudowana na wzór starodawnej chaty przysłupowej, krytej strzechą. Takie były rodzinne domy Wiktorii i Józefa - wyjaśniła.
Dodała: - Mój mąż wyrzeźbił w drewnie figurki Świętej Rodziny i rodziny Ulmów, a także tradycyjne sprzęty w ich domu - stół, ławę, skrzynię. Mamy w szopce choinkę z ozdobami ze słomy, tak jak robiło się je dawniej.

37-latka z Dębicy miała ponad 2,6 promila alkoholu i kierowała autem holowanym na autostradzie A4
Pijana kobieta kierowała osobowym hyundaiem, który był holowany na lince po autostradzie A4 pod Tarnowem. Kobieta straciła prawo jazdy i odpowie za kierowanie autem w stanie nietrzeźwości. Miała ponad 2,6 promila alkoholu w wydychanym powietrzu.
Jak poinformował oficer prasowy tarnowskiej policji asp. sztab. Paweł Klimek, niebezpieczną sytuację wykryli policjanci z tarnowskiej drogówki, którzy patrolowali tamtejszy odcinek autostrady A4. W trakcie przejazdu spostrzegli oni dwa samochody holujące się na lince jadące po przeciwległej jezdni w kierunku Krakowa.
Funkcjonariusze zawrócili w pierwszym możliwym miejscu, dogonili holujące się samochody i skontrolowali ich kierowców. Okazało się, że osobowy hyundai zepsuł się tuż za MOP Jastrząbka, a kierująca nim 37-letnia mieszkanka Dębicy machała do innych uczestników ruchu, aby jej pomogli. W końcu zatrzymał się kierowca z Rzeszowa, który postanowi wziąć zepsuty pojazd na hol za pomocą linki. Taki konwój zmierzał autostradą w kierunku Tarnowa.
Rzecznik tarnowskiej policji przekazał, że w trakcie kontroli policyjnej okazało się także, że kierująca hyundaiem była pijana. Badanie przeprowadzone na urządzeniu mobilnym dało wynik 1,32 mg/l, czyli ponad 2,6 promila alkoholu w wydychanym powietrzu. Kolejne badanie kobiety - przeprowadzone po godzinie od zatrzymania - dało jeszcze wyższe wskazanie - 1,33 mg/l. Kierowca drugiego pojazdu był trzeźwy.
- Mężczyznę policjanci pouczyli i mógł kontynuować dalszą podróż, kobieta została przewieziona do komisariatu w Tarnowie, a jej pojazd odholowany na parking strzeżony. Konsekwencją nieodpowiedzianego zachowania jest utrata prawa jazdy, a także wszczęcie postępowania za kierowanie pojazdem mechanicznym w stanie nietrzeźwości - przekazał Klimek.

